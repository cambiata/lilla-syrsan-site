<!DOCTYPE HTML PUBLIC "-//W3C//DTD HTML 4.0 transitional//EN">
<html>
<head>


<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="css/page.css">

<style type="text/css" >
body {
background-color: #6c6fef;
}
</style>

<title>Lilla syrsan</title>
</head>

<body>
<a href="../../index.htm" ><img src="img/home.png" /></a>
<div id="content">

<h1>Så skapade vi Lilla syrsan</h1>

<p>Projektet Lilla syrsan har skapats som ett delprojekt inom Folkbildningsnätets ramprojekt FÖL/OER.</p>

<p><b>Idéer och urval</b></p>
<p>
Projektarbetet började med att vi tillsammans funderade i ett vidare perspektiv kring möjligheterna att väva samman musik och ämnesintegration i musikverksamhet riktad mot personer med funktionsnedsättning, i första hand vuxna med neuropsykiatrisk funktionsnedsättning och/eller lindrig utvecklingsstörning. 
Detta arbete ledde fram till det helhetskoncept som vi nu kallar för Syrsan. Vi insåg dock snabbt behovet av att hitta rätt avgränsningar som kunde rymmas inom detta delprojekt, och vi valde då att sikta in oss
på att skapa en låt (exempel på "Frö" i Syrsan-terminologi) och ett par övningsmoduler till dessa (exempel på "Labb"). Denna avgränsade del av Syrsan har vi kallat Lilla syrsan.  
</p>

<p><b>Övningsmodulernas utformning</b></p>
<p>
Det fanns på ett tidigt stadium många olika idéer på utformning av övningsmodulerna: moduler för att sortera (begrepp och företeelser) och lägga i ordningsföljd, cirkelpussel för cirkulära företeelser som veckodagar och månader osv.
Ett grundläggande programmeringsmässigt problem som ständigt återkommer i dessa sammanhang är att hitta algoritmer som kan värdera överensstämmelse mellan det svar som eleven åstadkommer, och det som läraren definierar som det riktiga svaret.
Efter att ha tittat närmare på etablerade lösningar, och konstaterat att de oftast brister, skapade vi själva den kärn-algoritm som ligger till grund för resultatvalideringen i de nuvarande modulerna.
</p>
<p>
Eftersom tid och möda användes för att lösa ovanstående valideringsproblematik blev det naturligt att de första moduler vi skapade utgick från textbaserat material. Vi insåg snart potentialen i det som då genererades,
och blev samtidigt varse möjligheten att med ett begränsat antal bilder skapa pedagogisk spännvidd genom att arbeta parallellt med inte bara ett språk. De prov vi har gjort visar att den stora spännvidden när det gäller deltagarnas olika
förkunskaper på ett bra sätt kunde täckas in genom denna möjlighet till flerspråkighet.  
</p>

<p><b>Låten Hösttider</b></p>
<p>
Genom att själva skapa låten Hösttider, i stället för att utgå från någon befintlig låt med hösttema, kunde vi både styra innehållet och lösa upphovsrättsfrågan. 
Texten kom till först och komponerandet därefter. Inspelningen är gjord i en vanlig hemstudio på PC-plattform, med Cubase inspelningsprogramvara.
</p>
 
<p><b>Videon Hösttider</b></p>
<p>
Videon spelades in en vacker höstdag i slutet av september 2010 och blev en av testgruppens ingångar till projektet. Inspelningen är gjord med vanlig handvideokamera och redigerad med Corel Videostudio X3.  
</p>

<p><b>Skapande av nätplatsen Lilla syrsan och övningsmodulerna</b></p>
<p>Nätplatsen har skapats med vanliga texteditorverktyg, förutom de två huvudmeny-sidorna där vi använde oss av grafikprogrammet Xara Xtreme Pro 4, som lämpar sig väl för grafiskt präglade sidor.
Bilder och illustrationer är skapade och redigerade på windowsplattform med Xara Xtreme Pro och Paint.NET.
</p>
<p>
Övningsmodulerna har kommit till med hjälp av Adobe Flash Builder och programmering i Actionscript 3. Källkoden till modulerna är fritt tillgänglig enligt CreativeCommons-licens.
</p>

<p><b>Utprovning tillsammans målgruppen</b></p>
<p>
Vi arbetade tillsammans med deltagarna på Mellansels folkhögskolas baslinje för att pröva övningsmodulerna och fundera på förbättringar. 
Den grundläggande erfarenheten från det samarbetet är att verktygen fungerar bra. Dra och släpp-tekniken visade sig fungera utmärkt även för deltagare med särskilda datorverktyg för att kompensera rörelsehinder.
Möjligheten att arbeta med samma kunskapsstoff men med olika språkinriktning visade sig också fungera mycket väl.
Vi fick under resans gång ett flertal idéer och synpunkter på utformningen av verktygen, och vi har implementerat största delen av dessa.  
</p>

<div class="dark"><img src="img/IMG_4027X.JPG" />Jonas och Clariza funderar tillsammans med en av deltagarna. Just denna diskussion ledde till att vi i ordmodulen lade till möjligheten att direkt bekräfta ordets/begreppets stavning.</div>
<div class="dark"><img src="img/IMG_4029X.JPG" />Modulernas dra och släpp-lösningar visade sig till vår glädje fungera bra även för deltagare som använder andra inmatningsmetoder än vanligt tangentbord/mus.</div>
<div class="dark"><img src="img/IMG_4031X.JPG" />Kerstin (KBL), vår språkpassionerade ämnespedagog som skapat texten till låten Hösttider, här tillsammans med en av våra glada testpiloter.</div>

<h1>Vi skapade Lilla syrsan</h1>

<p><b>Jonas Nyström</b></p>
<p>Jonas arbetar till vardags med att utveckla nätbaserad kursverksamhet vid Mellansels folkhögskola.</p>
<p>I projektet Lilla syrsan har han arbetat med de pedagogiska och tekniska lösningarna.
Det är han som har programmerat modulerna och skapat nätplatsen. Men också skapat musik, arrangemang och sånginsatser i låten "Hösttider".

<p><b>Kerstin Berglund-Lindgren</b></p>
<p>Kerstin, eller "KBL" som hon gärna kallas, älskar att arbeta med text och språk. Det har hon bland annat gjort som språklärare vid Mellansels folkhögskola.</p>
<p>I projektet Lilla syrsan har Kerstin fungerat som idéspruta och ämnespedagogiskt bollplank, samt skapat texten till låten "Hösttider".</p> 

<p><b>Annette Tholén</b></p>
<p>Annette arbetar till vardags med kursverksamhet och inspelningar av körmaterial för Scorx/Körakademin, som drivs av Mellansels Folkhögskola.</p>
<p>I projektet Lilla syrsan har Annette varit koordinator; skött kontakterna med Folkbildningsrådet, skolan, Jonas, Ola Hallqvist (vår positive och kunnige projektledare på FBR).
Hon sjunger också på inspelningen av "Hösttider".</p>

<p><b>Baslinjen vid Mellansels folkhögskola</b></p>
<p>Clariza Salazar är utbildningsledare och Eva Östman är lärare på Baslinjen vid Mellansels folkhögskola. De har varit ett fint stöd och lett oss på rätta vägar då vi ibland famlat i Syrsaland... Deltagarna har varit en stor källa till inspiration och stärkt oss i vår ambition att skapa ett bra material.</p>




</div>
</body>
</html>