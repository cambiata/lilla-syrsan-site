<!DOCTYPE HTML PUBLIC "-//W3C//DTD HTML 4.0 transitional//EN">
<html>
<head>


<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="css/page.css">

<style type="text/css" >
body {
background-color: #41a035;

}

</style>

<title>Lilla syrsan</title>
</head>

<body>
<a href="../../index.htm" ><img src="img/home.png" /></a>

<div id="content">

<h1>Hösttider</h1> 



<h2>Bekanta dig med texten</h2>

<p>
Lilla syrsan fick ett brev från Kerstin Berglund-Lindgren, eller “kbl” som hon kallas. Hon har varit lärare på Mellansels folkhögskola, och arbetat mycket med språk och texter i olika former. 
Så här skriver hon:
</p>

<p>
Till Lilla Syrsan
</p>

<p>
Så här var det när texten till visan kom till.
</p>

<p>
Jag hade lovat skriva en sångtext om hösten. Det var fortfarande sommar, i mitten av augusti. Jag satt och läste Tove Janssons novell, Det osynliga barnet, när jag fick lust att ta en promenad.
</p>

<p>
Just när jag kom ut rusade en kylig vind mot mig och jag tänkte att plötsligt kändes det som om hösten var på väg... så kom de första raderna till.
</p>

<p>
På skogstomten har jag bara träd och hallonbuskar. Det hängde några bär kvar som jag plockade och åt. De smakade sött och påminde mig om att det fortfarande var sommar.
</p>

<p>
Jag ville att texten skulle rimma, men jag hittade inte de ord jag sökte. En natt vaknade jag av att jag kommit på hur det skulle vara. Jag steg upp och skrev, för man glömmer ju oftast det man drömmer. Vips hade jag fått ihop stark, mark och lång, sång och fång.
</p>

<p>
När texten var klar blev jag glad av att se att så många ord med å, ä och ö kommit med i texten. Så såg jag också att det är inte kommit med ett enda djur i texten, men det får det väl göra i nästa visa som jag skriver.
</p>

<p>
Med vänlig hälsning
</p>
<p>
kbl
</p>


</div>

</body>
</html>